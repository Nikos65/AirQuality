# AirQuality

# Αναπνέω με ασφάλεια

Αφορμή για τη δημιουργία αυτής της εργασίας αποτέλεσε η όλη κατάσταση που βιώνουμε τα τελευταία χρόνια με την πανδημία. Αναγκαζόμαστε να φοράμε μάσκα μέσα στην τάξη για να προφυλάξουμε τον εαυτό μας από τον υιό του κορονοϊού ο οποίος είναι ένα σωματίδιο που μεταφέρεται μέσω των υδρατμών που υπάρχουν στον αέρα. Ο υιός έχει διάμετρο περίπου 100 νανόμετρα που σημαίνει ότι μπορεί να μεταφερθεί με τον αέρα μέσω σωματιδίων με αεροδυναμική διάμετρο 1 ή 2,5 μικρόμετρα. Επιπλέον στα Χανιά συχνά πιάνουν άνεμοι που μεταφέρουν σκόνη και άλλα σωματίδια και κάνουν την ατμόσφαιρα αποπνικτική. Ίσως η χρήση της μάσκας θα πρέπει να είναι απαραίτητη και αυτές τις ημέρες. 
Έτσι, θα επιδιώξουμε να κατασκευάσουμε μια εφαρμογή όπου με τη χρήση ειδικού αισθητήρα σκόνης και αιωρούμενων σωματιδίων, τον PMS5003, θα προσπαθήσουμε να καταγράψουμε τη συγκέντρωση σωματιδίων με αεροδυναμική διάμετρο 1, 2.5 και 10 μικρόμετρα στον αέρα της τάξης. Σε αυτά συγκαταλέγονται αφενός σκόνη, αιωρούμενα σωματίδια από τη δραστηριότητα μέσα στη τάξη (όπως σωματίδια με σύσταση από αρωματικές ύλες από μαρκαδόρους π.χ., σωματίδια από φωτολυτικές αντιδράσεις π.χ. φως, οθόνες), αφετέρου από σωματίδια που εισέρχονται στην αίθουσα από τον εξωτερικό περιβάλλοντα χώρο. Επίσης, θα αξιολογήσουμε την πιθανότητα μετάδοσης και επιβίωσης του COVID-19 με βάση το μέγεθος των σωματιδίων που ανιχνεύονται και όλα αυτά πάντα σε συνδυασμό με τη θερμοκρασία και την υγρασία της αίθουσας.
Έτσι ελπίζουμε να έχουμε μια καλή εικόνα της ποιότητας του αέρα μέσα στην τάξη.
Μέσα από έναν αλγόριθμο θα σηματοδοτούμε κάποιο alarm (άναμμα κόκκινων LED λαμπτήρων) στην περίπτωση που η ποιότητα του αέρα μπορεί να θεωρηθεί επικίνδυνη έτσι να λάβουμε μέτρα (π.χ. άνοιγμα παραθύρων ή ακόμα και εκκένωση της τάξης). 

# Υλικά που θα χρησιμοποιήσουμε

1. arduino μικροπλακέτα
2. αισθητήρας αιωρούμενων σωματιδίων PMS5003
3. jumper wires
4. LED λαμπάκια
5. Αισθητήρας θερμοκρασίας και υγρασίας DHT11

# Εκτιμώμενο κόστος περίπου 40,00 €
